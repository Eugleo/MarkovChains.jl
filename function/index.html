<!DOCTYPE html>
<html lang="en"><head><meta charset="UTF-8"/><meta name="viewport" content="width=device-width, initial-scale=1.0"/><title>Popis funkce · MarkovChains.jl</title><link href="https://cdnjs.cloudflare.com/ajax/libs/normalize/4.2.0/normalize.min.css" rel="stylesheet" type="text/css"/><link href="https://fonts.googleapis.com/css?family=Lato|Roboto+Mono" rel="stylesheet" type="text/css"/><link href="https://cdnjs.cloudflare.com/ajax/libs/font-awesome/4.6.3/css/font-awesome.min.css" rel="stylesheet" type="text/css"/><link href="https://cdnjs.cloudflare.com/ajax/libs/highlight.js/9.12.0/styles/default.min.css" rel="stylesheet" type="text/css"/><script>documenterBaseURL=".."</script><script src="https://cdnjs.cloudflare.com/ajax/libs/require.js/2.2.0/require.min.js" data-main="../assets/documenter.js"></script><script src="../siteinfo.js"></script><script src="../../versions.js"></script><link href="../assets/documenter.css" rel="stylesheet" type="text/css"/><link href="../assets/favicon.ico" rel="icon" type="image/x-icon"/></head><body><nav class="toc"><a href="../index.html"><img class="logo" src="../assets/logo.png" alt="MarkovChains.jl logo"/></a><h1>MarkovChains.jl</h1><select id="version-selector" onChange="window.location.href=this.value" style="visibility: hidden"></select><form class="search" id="search-form" action="../search/"><input id="search-query" name="q" type="text" placeholder="Search docs"/></form><ul><li><a class="toctext" href="../">Domovská stránka</a></li><li><span class="toctext">Osvětlení</span><ul><li class="current"><a class="toctext" href>Popis funkce</a><ul class="internal"><li><a class="toctext" href="#Markovův-řetězec-1">Markovův řetězec</a></li><li><a class="toctext" href="#Generování-textu-1">Generování textu</a></li></ul></li><li><a class="toctext" href="../implementation/">Popis implementace</a></li></ul></li><li><span class="toctext">Knihovna</span><ul><li><a class="toctext" href="../public/">Veřejné symboly (EN)</a></li><li><a class="toctext" href="../internals/">Interní symboly (EN)</a></li></ul></li></ul></nav><article id="docs"><header><nav><ul><li>Osvětlení</li><li><a href>Popis funkce</a></li></ul><a class="edit-page" href="https://github.com/Eugleo/MarkovChains.jl/blob/master/docs/src/function.md"><span class="fa"></span> Edit on GitHub</a></nav><hr/><div id="topbar"><span>Popis funkce</span><a class="fa fa-bars" href="#"></a></div></header><h1><a class="nav-anchor" id="Popis-funkce-1" href="#Popis-funkce-1">Popis funkce</a></h1><div class="admonition note"><div class="admonition-title">Poznámka</div><div class="admonition-text"><p>Tento text pojednává o obecném principu stojícímu za Markovovými řetězci a generováním textu z nich. Naopak implementaci tohoto obecného principu se věnuje oddíl <a href="../implementation/#Popis-implementace-1">Popis implementace</a>.</p></div></div><h2><a class="nav-anchor" id="Markovův-řetězec-1" href="#Markovův-řetězec-1">Markovův řetězec</a></h2><p>Stacionární Markovův řetězec (dále Markovův řetězec) je uspořádaná posloupnost <span>$n$</span> náhodných proměnných <span>$X_1, X_2, \ldots, X_n$</span>.<a href="#footnote-1">[1]</a> Ty mohou nabývat jedné z konečné množiny hodnot; hodnotu náhodné proměnné <span>$X_i$</span> budeme značit <span>$x_i$</span> a nazveme ji <em>stav v okamžiku</em> <span>$i$</span>. Množinu všech možných stavů označíme jako <em>stavový prostor</em>. Pro všechny <span>$X_i$</span> (<span>$i&gt;1$</span>) platí, že:</p><div>\[P\left[X_{i} = x \vert X_1=x_1, X_2=x_2, \ldots, X_{i-1} = x_{i-1}\right] = P\left[X_{i} = x \vert X_{i-1} = x_{i-1}\right]\]</div><p>Jinými slovy, stav v okamžiku <span>$i$</span> závisí pouze na stavu v předchozím okamžiku.</p><p>Tato takzvaná <em>markovovská vlastnost</em> dala Markovově <em>řetězci</em> jeho jméno. Dovoluje nám znázornit celý systém orientovaným grafem, ve kterém vrcholy představují jednotlivé stavy systému a hrany mají hodnoty pravděpodobností přechodů z jednoho stavu do druhého.</p><div class="admonition tip"><div class="admonition-title">Příklad</div><div class="admonition-text"><p>Mějme pravděpodobnostní systém, který popisuje vývoj počasí pomocí dvou stavů: <em>zataženo</em> (E) a <em>jasno</em> (A). Řekněme, že se snažíme zjistit, z jakou pravděpodobností bude zítra zataženo.</p><p>Pokud bychom se snažili namodelovat tento systém bez jakékoli znalosti dnešního počasí, museli bychom si o druhu zítřejšího počasí prostě hodit mincí: nemáme totiž jiný způsob, jak lépe odhadnout, jak zítra bude.</p><p>Pokud využijeme znalost toho, jak je dnes, můžeme k namodelování stavu počasí použít Markovův řetezec. Víme totiž, že pokud je jeden den zataženo, je šance 70%, že další den už bude jasno. Je-li jasno, s pravděpodobností 60% bude další den také jasno (bydlíme v Kalifornii). Takový Markovův řetezec by se dal grafem znázornit takto (zdroj: Wikipedie):</p><p><img src="../assets/images/markov-weather.png" alt="Znázornění Markovova řetězce grafem"/></p></div></div><p>Pro úplnost dodáváme, že Markovův řetězec se dá kromě grafu popsat také <em>maticí pravděpodobností přechodu</em> <span>$P$</span>, kde <span>$p_{ij}$</span> označuje pravděpodobnost přechodu v okamžiku <span>$n$</span> ze stavu <span>$i$</span> do stavu <span>$j$</span>.</p><p>Pojem Markovův řetězec se dá dále rozšířit o takzvaný <em>řád</em> (anglicky order). Stav v okamžiku <span>$i$</span> v Markovově řetězci o řádu <span>$r$</span> závisí na všech stavech <span>$X_{i-1}, X_{i-2}, \ldots, X_{i-r}$</span>.</p><h2><a class="nav-anchor" id="Generování-textu-1" href="#Generování-textu-1">Generování textu</a></h2><p>Proces generování textu pomocí Markovova řetězce se skládá ze dvou částí:</p><ol><li>Vytvoření samotného řetězce na základě vstupního textu.</li><li>Procházení vytvořeným grafem a postupné tvoření výstupu.</li></ol><h3><a class="nav-anchor" id="Vytvoření-grafu-1" href="#Vytvoření-grafu-1">Vytvoření grafu</a></h3><p>Text se zpravidla modeluje řetězci o řádu 2, 3, nebo 4; obecně <span>$k$</span>. Stavový prostor bude tvořen všemi <span>$k$</span>-ticemi znaků, které se vyskytují ve vstupním textu: to budou vrcholy požadovaného grafu. Vyplatí se také nějak označit začátek a konec textu, třeba jako speciální stavy.</p><p>Hrany (a jejich hodnoty) pak budou udávat, s jakou pravděpodobností se vyskytuje jedna <span>$k$</span>-tice znaků &quot;za&quot; jinou. Slovo &quot;za&quot; je v uvozovkách, neboť <span>$k$</span>-tice se překrývají a dvě následné <span>$k$</span>-tice se tedy liší pouze v jednom znaku.</p><div class="admonition tip"><div class="admonition-title">Příklad</div><div class="admonition-text"><p>Mějme vstupní text &quot;ABABD&quot;. Markovův řetězec o řádu 2 tohoto textu by se dal grafem znázornit takto:</p><p><img src="../assets/images/markov-graph.png" alt="Znázornění druhého Markovova řetězce grafem"/></p></div></div><h3><a class="nav-anchor" id="Procházení-grafu-1" href="#Procházení-grafu-1">Procházení grafu</a></h3><p>Pokud máme k dispozici graf, je generování textu už velice jednoduché: začneme na jednom z vrcholů označených jako <em>začátek</em> a pak se pohybujeme po hranách, dokud nenarazíme na vrchol <em>konec</em>. Po hranách se pohybujeme náhodně, přičemž hrany svými hodnotami ovlivňují rozložení pravděpodobností přesunu z jednoho stavu do druhého.</p><div class="admonition tip"><div class="admonition-title">Příklad</div><div class="admonition-text"><p>Pokud použijeme graf z minulého příkladu, generování textu by mohlo probíhat například takto:</p><p>začátek <span>$\longrightarrow$</span> AB <span>$\longrightarrow$</span> BA <span>$\longrightarrow$</span> AB <span>$\longrightarrow$</span> BA <span>$\longrightarrow$</span> AB <span>$\longrightarrow$</span> BD <span>$\longrightarrow$</span> konec</p><p>Výsledný text poté nebude prostým složením projitých stavů (neboť ty částečně překrývaly), ale bude vypdat takto: &quot;ABABABD&quot;.</p></div></div><hr/><div class="footnote" id="footnote-1"><a href="#footnote-1"><strong>[1]</strong></a><p>Existují také řetězce nestacionární, kterým se rozložení pravděpodobností mění ještě v závislosti na okamžiku <span>$i$</span>. Ty ale nejsou předmětem našeho zájmu, neboť slouží k modelování dynamičtějších systémů než je text.</p></div><footer><hr/><a class="previous" href="../"><span class="direction">Previous</span><span class="title">Domovská stránka</span></a><a class="next" href="../implementation/"><span class="direction">Next</span><span class="title">Popis implementace</span></a></footer></article></body></html>
